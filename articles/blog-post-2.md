---
preview_image: "/uploads/kohyor.jpeg"
author: Author Name 2
title: เกาะยอ
published: true
date: 2023-08-14T05:00:00Z
excerpt:  เกาะยอ เป็นเกาะที่ตั้งอยู่บนทะเลสาบสงขลา พื้นที่เป็นแผ่นดินกว่า 9,375 ไร่ ส่วนใหญ่แล้วจะเป็นพื้นที่ของภูเขาสลับกับเนินสูง มีชาวบ้านอาศัยอยู่ประมาณ 4,000 คน แบ่งเป็น 9 หมู่บ้าน ส่วนใหญ่จะมีเชื้อสายจีน ทำอาชีพเกษตรกรรมและประมง สินค้าที่เรียกได้ว่ามีชื่อเสียงมากๆ ของที่นี่ ก็คงจะเป็น ผ้าทอเกาะยอ ที่มีลวดลายเป็นเอกลักษณ์ เช่น ลายราชวัตถ์ นั่นเอง ซึ่งเป็นลายที่ได้รับพระราชทานนามจากในหลวงรัชกาลที่ 7
---


  เกาะยอ เป็นเกาะที่ตั้งอยู่บน ทะเลสาบสงขลา อำเภอเมืองสงขลา จังหวัดสงขลา พื้นที่เป็นแผ่นดินกว่า 9,375 ไร่ ส่วนใหญ่แล้วจะเป็นพื้นที่ของภูเขาสลับกับเนินสูง มีชาวบ้านอาศัยอยู่ประมาณ 4,000 คน แบ่งเป็น 9 หมู่บ้าน ส่วนใหญ่จะมีเชื้อสายจีน ทำอาชีพเกษตรกรรมและประมง สินค้าที่เรียกได้ว่ามีชื่อเสียงมากๆ ของที่นี่ ก็คงจะเป็น ผ้าทอเกาะยอ ที่มีลวดลายเป็นเอกลักษณ์ เช่น ลายราชวัตถ์ นั่นเองค่ะ ซึ่งเป็นลายที่ได้รับพระราชทานนามจากในหลวงรัชกาลที่ 7 ค่ะ

   เกาะยอ ถือว่าเป็นชุมชนที่มีความเข้มแข็ง และค่อนข้างมีเอกลักษณ์เฉพาะตัว จัดว่าเป็นหนึ่งในแหล่งท่องเที่ยวที่มีชื่อเสียงของสงขลาเลยค่ะ ซึ่งนักท่องเที่ยวส่วนใหญ่ที่มาเที่ยวบน เกาะยอ นั้น จะได้เรียนรู้การทำ สวนผลไม้แบบสุมรุม หรือ สวนสมรม ที่เป็นการปลูกผลไม้หลายชนิดรวมอยู่ภายในสวนเดียวค่ะ ซึ่งผลไม้ของที่นี่จะผลัดกันให้ผลผลิตตลอดทั้งปีเลย มีทั้ง ส้มโอ มะพร้าว ขนุน และ จำปาดะ ผลไม้ที่มีชื่อของเกาะยอนั่นเองค่ะ

   นอกจากนี้ ก็มีการล่องเรือชมแหล่งเลี้ยงปลากะพงขาวในกระชัง ที่ ทะเลสาบสงขลา และมีประเพณีเก่าแก่มากมาย ไม่ว่าจะเป็น ประเพณีแห่หมรับเรือนสิบ และ ประเพณีขึ้นเขากุฏ ซึ่งนับว่าเป็นวัฒนธรรมบน เกาะยอ ที่มีเสน่ห์มากๆ เลยค่ะ ใครที่มีโอกาสได้เที่ยวช่วงประเพณี ก็อย่าลืมไปร่วมประเพณีกันนะคะ รับรองว่าจะหาไม่ได้จากที่ไหนแบบนี้อีกแล้วค่ะ